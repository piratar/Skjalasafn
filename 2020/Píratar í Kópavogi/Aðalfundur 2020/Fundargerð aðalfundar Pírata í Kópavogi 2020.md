## Fundargerð aðalfundar Pírata í Kópavogi

*Laugardagur 4 apríl 2020*

*https://jitsi.piratar.is/AdalPiratarKop*

*Fundur settur klukkan 14:00*

*Mætt: Indriði Ingi Stefánsson, Hákon Helgi Leifsson, Sigurbjörg Erla Egilsdóttir, Elsa Kristjánsdóttir, Hákon Jóhannesson, Geir Guðmundsson, Vigga Ásgeirsdóttir og Oktavía Hrund Jónsdóttir.*

Fundurinn var haldinn í fjarfundi á jitsi.piratar.is vegna samkomubanns í kjölfar Covid-19 faraldursins.  Kosningar á fundinum fóru fram í gegnum spjallþráð fundarins.
Dagskrá fundar sem var send út til félagsmanna

**Dagskrá:**

* **Kosning fundarstjóra og fundarritara**

Indriði tilnefndi Elsu fundarstjóra sem var samþykkt einróma. Indriði bauðst til að taka að sér umsjón með fundarritun sem fór fram á pad.piratar.is með aðstoð annarra fundarmanna. 
 
* **Skýrsla stjórnar lögð fram**

Skýrsla stjórnar hafði verið aðgengileg fundargestum á github, Indriði las upp skýrsluna til samþykkis fundarmanna. Skýrsla stjórnar var svo samþykkt einróma.

* **Reikningar lagðir fram til samþykktar**

Reikningar voru lagðir fram til samþykktar, reikningar höfðu jafnframt verið aðgengilegir fundargestum á github. Skoðunarmenn reikninga kjörnir á síðasta aðalfundi í október 2018  Geir Guðmundsson og Vigga Ásgeirsdóttir voru viðstaddir og staðfestu að hafa móttekið Reikninga frá bókaranum og samþykkt og að reikningurinn sýndi eðlilegann rekstur.  All nokkur afgangur er á rekstrinum og voru umræður um þýðingu þess og í hvað fjármunum hefði verið varið. 
Ekki var búið að ganga frá undirritun eins skoðunarmanns en það lá fyrir samþykki og undirritun því aðeins formsatriði 
Reikningar voru samþykktir einróma.


* **Lagabreytingar**

Lagabreytingartillögur sem höfðu verið aðgengilegar fundargestum á github.  Voru síðan kynntar af Indriða. Ein breytingartillaga var lögð fram og varðaði viðbætur við lið 7.5 
Oktavía Hrund lagði til að í stað "Auk þess er heimilt að halda fundi félagsins í Tortuga." standi Auk þess er heimilt að halda fundi félagsins í höfuðstöðvum Pírata."  Indriði sem lagði upphaflegu lagabreytinguna fram samþykkti tillöguna og einnig aðrir fundargestir. 


*Breyting á grein 4.2: samþykkt einróma.*

*Niðurfelling greinar 4.5: samþykkt ein hjáseta.*

*Viðbót við grein 4.6:  samþykkt ein hjáseta.*

*Viðbót við grein 7.5: samþykkt einróma.* 


* **Kosning stjórnar og varamanna**

Stjórnarkjör kynnt:

Indriði er áfram formaður, Hákon og Matthías halda sýnum sætum í stjórn ásamt Hansi Benjamínsyni sem kemur nýr inn í stjórnina. 



* **Kosning í önnur embætti samkvæmt lögum Pírata í Kópavogi**

Elsa óskaði eftir því að Indriði tæki við fundarstjórn um kosningu annarra embætta.  Indriði tilnefndi Geir Guðmunds og Viggu Ásgeirsdóttur til að sinna áfram embætti skoðunarmanna reikninga.  Sem var samþykkt einróma með handauppréttingu. 

Kynnt hafði verið með fundi tillaga um að fundurinn samþykkti heimild til að boða til auka aðalfundar um málefni stofnunar suðvesturkjördæmis,  Indriði óskaði eftir fyrir hönd stjórnar heimild til að boða til auka aðalfundar um málefni Suðvesturkjördæmis sem var samþykkt. 

* **Stofnun Kjördæmafélags Suðvesturkjördæmi.**

Lagt er til að fundurinn samþykki heimild til að boða til auka-aðalfundar um málefni Suðvesturkjördæmis gerist þess þörf

* **Önnur mál**













Ekki voru lagð fram önnur mál og fundi var slitið 15:05

## Fylgigögn 

#### X.1 Skýrsla stjórnar 

Skýrsla stjórnar Pírata í Kópavogi fyrir starfstímabilið 31. Október 2018 til 4. Apríl 2020

Stjórnin var skipuð Indriða Inga Stefánssyni formanni, Matthíasi Hjartarsyni ritara og Hákoni Jóhannessyni gjaldkera. Þegar stjórnin tekur til starfa seint á árinu 2018 þá hafði félagið verið óvirkt lengi og þó nokkurn tíma tók að koma skráningu félagsins á hreint þannig að hægt væri að útvega prókúru fyrir stjórn til að hægt væri að stofna bankareikninga fyrir fjárreiður félagsins á sama tíma vann stjórn að því að móta stefnu og hlutverk félagsins og stjórnar

*Stefna Pírata í Kópavogi sem stjórn setti saman er eftirfarandi:*

* Að styðja við starf kjörinna fulltrúa Pírata í bæjarstjórn Kópavogs

* Að efla starf Pírata í Kópavogi.

* Að stuðla að sýnileika þingflokksins, bæjarstjórnarfulltrúa og málefna þeirra í Kópavogi með markvissum aðgerðum.

* Að valdefla íbúa bæjarins, auka gagnsæi í rekstri og ákvörðunartöku og efla tengsl milli íbúa og bæjarstjórnar.

* Að kynna Pírata sem stjórnmálaafl, grunnstefnu Pírata og afleiddar stefnur í hinum ýmsu málaflokkum https://piratar.is/stefna/grunnstefna/

* Að hafa frumkvæði að opnum fundum með bæjarbúum og koma að undirbúningi, framkvæmd og úrvinnslu þeirra.

* Að standa vörð um mannréttindi allra bæjarbúa, með áherslu á að vinna sérstaklega gegn jaðarsetningu minnihlutahópa. “

Þó nokkur hópur sinnir núna nefndarstörfum og hefur stjórn gert það að hlutverki sínu að hópurinn hittist reglulega ásamt stjórn og kjörnum fulltrúum til að ræða málefni sem eru til umræðu í nefndum og upplýsa aðra nefndarfulltrúa um hvað liggur fyrir í stjórnsýslunni. Einnig hafa fundirnir verið nýttir til að ræða það sem aðrar einingar Pírata eru að gera. Á tímabilinu hefur einnig verið haldið hópefli til að hrista hópinn saman.

Töluverður árangur hefur orðið af nefndarstarfi Pírata í Kópavogi og ýmis mál lögð fram. Jafnréttisáætlun Kópavogs endurspeglar nánast orðrétt stefnu Pírata í Kópavogi um einelti. Friðhelgi og myndavélar í skólum voru jafnframt tekin föstum tökum. Fleiri mál hafa verið lögð fram tam Ókeypis almennigssamgöngur í Kópavogi, flokkunartunnur á fjölförnum stöðum og umgengi verktaka um gangséttar til að tryggja aðgengi fyrir alla.

Píratar í Kópavogi fóru í öllu eftir nýjum lögum og tilmælum um að skrá raunverulega eigendur og gerðu það áður en frestur til þess rann út. Í samræmi við tillögu framkvæmdastjóra Pírata var stjórn skráð eigandi og formaður stjórnar skráður raunverulegur eigandi.

Í kjölfarið á samgöngusáttmálanum á höfuðborgarsvæðinu kom upp ágreiningur milli kjörinna fulltrúa í kjölfarið var óskað aðstoðar fagmanna við að gera samskipti milli Pírata í Kópavogi skilvirkari. Jafnframt settu Píratar í Kópavogi Samgögnusáttmálan í kosningu félagsmanna, einir flokka, þar sem félagsmenn höfnuðu honum. Píratar í Kópavogi sendu jafnframt fulltrúa á stofnfund Pírata í Norðvesturkjördæmi sem tókst afar vel.

Hafinn er undirbúningur fyrir stofnun kjördæmafélags fyrir suðvesturkjördæmi og munu Píratar í Kópavogi taka fullann þátt í þeirri vinnu, einnig er hafinn undirbúningur fyrir kosningar og munum við jafnframt taka fullann þátt í þeim undirbúningi.

Sýnileiki Pírata í Kópavogi hefur verið að aukast í fjölmiðlum og sem er jákvætt og bendir til að áhugi á málefnum Pírata sé að aukast, Þakkar stjórn sérstaklega starfsmönnum og nýjum framkvæmdastjóra Pírata hjálpina við það.

#### X.2 Fyrirliggjandi lagabreytingartillögur eins og þær voru kynntar 

*Gr. 4.2. Breytist*

Var

Í stjórn félagsins sitja fimm manns sem skipta með sér verkefnum. Formaður stjórnar eða meirihluti stjórnarmeðlima geta boðað til funda. Auk formanns skulu skipaðir gjaldkeri og ritari.

Verður

Í stjórn félagsins sitja allt að fimm manns sem skipta með sér verkefnum. Formaður stjórnar eða meirihluti stjórnarmeðlima geta boðað til funda. Auk formanns skulu skipaðir gjaldkeri og ritari.

*Gr. 4.5 Fellur burt*

Aðrir liðir færist til samræmis

*Við Gr. 4.6 bætist*

Missi stjórnarmaður kjörgengi og ekki sé varamaður sem geti tekið sæti þá getur stjórnarmaðurinn setið áfram séu aðrir í stjórn einhuga um það. Þá skal boða til auka-aðalfundar við fyrsta tækifæri til að hægt sé að kjósa að nýju í stjórn.

*Við Gr. 7.5 bætist*

Auk þess er heimilt að halda fundi félagsis í Tortuga.

  



