# Vinnufundur framkvæmdaráðs 

### 29.október 2018 


Mætt eru: Pétur Óli Þorvaldsson, Steinar Guðlaugsson, Unnar Þór Sæmundsson

Gestir: Rúnar Björn Herrera Þorkelsson 

Fundur hefst kl.20.17

Fjarverandi: Valgerður Árnadóttir, Ásmundur Óli Guðjónsson boðuðu forföll. 

*1. Aðgangur að netbanka* 

Bókun: Unnar fái umboð að netbanka hjá Sparisjóði Strandamanna. Skrifað þarf upp á þetta af öðrum stjórnaraðila. Pétur Óli kvittar undir. 

Staðfesta þarf þessa ákvörðun á næsta formlega fundir framkvæmdaráðs.

Yfirlýsing til félagsfólks með fundarboði framkvæmdaráðs miðvikudaginn þann 31.október 2018 kl.20-22 í Tortuga, Síðumúla 23 (Gengið inn Selmúlamegin)  

*2. Fjármagn félagsins* 

Bréf samið fyrir félagatalið: 


Staða félagsins fjárhagslega er sú að á bankareikning Pírata eru -11.425.986kr. Í júní var tekið yfirdráttarlán að upphæð kr.12.000.000. Nýr gjaldkeri framkvæmdaráðs er að vinna að því með starfsfólki að fá yfirlit yfir reikninga og útgjöld. 

Fastur reksturkostnaður Pírata er um 3.000.000 kr. Fastur og breytilegur kostnaður næstu þrjá mánuði er að meðaltali 3.500.000 kr. Það er í takt við áætlanir sem voru gerðar í sumar.

Yfirferð á föstum útgjöldum af gjaldkera framkvæmdaráðs síðustu daga leiddu til þess að við gátum lækkað mánaðarlegan rekstrarkostnað strax um tæpar 83.000 kr á mánuði.
 
Framkvæmdaráð hefur verið að vinna í því að skoða útgjöld og hvaða leiðir er hægt að fara til þess að fjármagna starfsemina frekar, m.a. með fjáröflun og styrki frá lögaðilum. 
Til þess að geta staðið við fjárhagslegar skuldbindingar félagsins fram að greiðslu frá Fjársýslu ríkisins í janúar hefur framkvæmdaráð ákveðið að hækka yfirdráttarlán Pírata um 12.000.000kr. Miðað við þessa stöðu mun félagið hafa kr. 36.500.000 til ráðstöfunar eftir að yfirdráttarlán hefur verið greitt niður í febrúar 2019 að því gefnu að heimildin sé að fullu nýtt.

Með virðingu og vinsemd 
Framkvæmdaráð

Bókun: Ritari hefur samband við Erlu til þess að senda póstinn út á félagatalið og vinna að fréttabréfi til félagsins og fundarboð. 

Fundi slitið kl.22.17




















